<h1 align="center">ООП - Практикум - 16.04.2025 - Седмица 09</h1>

## Задача 1 - Foodpanda

Създайте клас `Order`, който описва поръчка. Всяка поръчка има:
- име на ресторант, за който е предназначена
- брой продукти
- списък с продуктите
  * всеки продукт е низ с произволна дължина (използвайте ваш клас `String`)
- Функция за добавяне на продукт
- Функция за пресмятане на време за доставка в минути - времето за доставка е равно на броя продукти в поръчката, събрана с дължините на всеки един продукт. (Помислете длаи може да се оптимизира изпълнението на тази функция)
- Подходящи getters, setters и други помощни функции (ако се налага)

Създайте клас `Restaurant`, който описва ресторант. Всеки ресторант има:
- име (с максимална дължина 25 символа);
- списък от продукти (с произволна дължина, която се подава в конструктора);
- Функция за добавяне на продукт
- Функция за получаване на поръчка
  * Ако получим поръчка с продукт, който ресторантът не предлага, се хвърля изключение
  * Ако получим поръчка с несъответстващо име на ресторант се хвърля изключение
- Подходящи getters, setters и други помощни функции (ако се налага)

Създайте клас `Foodpanda`, който има списък с ресторанти (отново с произволна дължина, която се задава в конструктора). Трябва да има функции за:
- Добавяне на нов продукт в даден ресторант.
- Добавяне на нов ресторант във Foodpanda.
- Добавяне на поръчка - Класът намира за кой ресторант е поръчката, ако има такъв и му я изпраща. В противен случай се хвърля грешка, че поръчката е невалидна, понеже такъв ресторант не съществува.
- Подходящи getters, setters и други помощни функции (ако се налага)

За всеки от класовете реализирайте нужните конструктори, copy + move семантики и функционалности. При невалидни входни данни хвърляйте подходящи изключения.

Създайте конзолно приложение за работа с поръчки. То трябва да обработва всички възникнали изключения (не трябва да позволи exception да достигне до крайният потребител).

## Задача 2 - Gallery

Създайте клас `Pixel`. Всеки пиксел се описва с 3 компонента - red, green, blue. Това са целочислени стойности в интервала [0-255].

Създайте клас `Picture`. Всяка снимка се представя като матрица от пиксели. Върху снимките могат да се прилагат следните филтри:
- Grayscale - Превръща всички пиксели в сиви, като запазва яркостта им. Сивият цвят се изчислява по формулата: `gray = 0.299 * r + 0.587 * g + 0.114 * b`
- Monochrome - Ако grayscale стойността за даден пиксел е под 128, то той става бял - `(0, 0, 0)`. В противен случай става черен - `(255, 255, 255)`
- Negative - Обръща цветовете с противоположните. Тоест, `r = 255 - r, g = 255 - g, b = 255 - b`

Забележете, че `grayscale` може да се прилага само ако текущото изображение е цветно т.е в него да няма черно-бели или монохромни цветове. 
Подобно правило се прилага и за `monochrome`, като този ефект не може да се прилага върху вече монохромни изображения

Да се реализра функция, която принтира пикселите на снимката. Всеки пиксел да се представя във формата: `(r, g, b)`

Реализирайте клас `Gallery`, който представлява колекция от снимки. Да се реализират функциия за: 
- Добавяне на снимка
- Премахване на снимка по индекс
- Прилагане на конкретен филтър за снимка на подаден индекс
- Прилагане на филтър за всички снимки в галерията.
- Оператор []
- Принтиране на всички снимки в галерията

Обърнете внимание, че всяка картина в дадена галерия, може да бъде преместена на изложение на друго място. 
Помислете по какъв начин можем да съхраняваме информация дали някоя картина е била преместена
