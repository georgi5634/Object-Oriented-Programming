<h1 align="center">ООП - Практикум - 05.03.2025 - Седмица 03</h1>

## Задача 1

- Създайте масив от цели числа (динамично през конзолата).  
- Запишете масива в двоичен файл. Прочетете данните от файла в друг масив и отпечатайте числата, за да проверите дали данните са записани и извлечени правилно.
- Заделете точно толкова памет колкото ви е необходимо

## Задача 2

- Дефинирайте структура `StudentС` със следните полета: `int id`, `char name[50]` и `double grade`
- Създайте няколко записа за студенти и ги запишете в двоичен файл
- Имплементирайте функционалност за четене и показване на всички записи за студенти от бинарния файл
- Имплементирайте сортиране по даден критерий

## Задача 3

Да се напише структура, която съхранява информация за доставка на пица.

Да се създаде масив от доставки - списък с поръчки.

Една поръчка съдържа име на клиента (до 50 символа), телефонен номер (до 20 символа), адрес на потребителя (до 100 символа), общата стойност на доставката и броят пици. Структурата на пицата трябва да съдъrжа типа на пицата { Маргарита, Kалцоне, Bурата и каквато още пожелаете }, размер на пицата { S, M, L }, цена на пицата.

- Да се имплементират функции, които позволяват съхраняването и изчитането на информацията за поръчките от двоичен файл, като забележете, че трябва да се губят предишните поръчки
- Да се сортират поръчките в масива по адрес на доставка и да се запишат в нов двоичен файл.

## Задача 4

Имате файл, съдържащ записи, които са организирани в свързан списък. Някои от записите във файла вече не се използват (били са премахнати от списъка и вече не са част от него). За съжаление, по GDPR вие нямате право да пазите дълго време потребителски данни, които не се използват – затова трябва да напишете програма, която цензурира неизползваните записи.

Програмата се извиква с един аргумент (име на файл): `maintasks.db`

Файлът се състои от последователни **512**-байтови записи, всеки от които описва възел и има следния вид:
- `next`: **8** байта, представящи **64**-битово число без знак – индекс на следващия възел (в брой записи спрямо началото на файла), или 0 , ако след този възел няма следващ
- `user_data`: **504** байта потребителски данни

Първият възел от списъка е винаги първи запис във файла (с индекс 0). Всеки следващ възел може да е на произволно място във файла.

**Забележки:**

- Забележете, че последният възел от списъка (този, който има `next == 0`) най-вероятно няма да е последният запис във файла
- Може да приемете, че възлите, които са в списъка, няма да образуват цикъл
