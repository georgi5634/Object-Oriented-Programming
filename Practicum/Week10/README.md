<h1 align="center">OOП - Практикум - 28.04.2025 - Седмица 10</h1>

## Задача 1 

Реализирайте клас `Ticket`, който описва билет за театрална постановка. Всеки билет има:
- име на постановката от тип `MyString`
- цена от тип `double`

Направете подходящи конструктори.

Реализирайте клас `StudentTicket`, който е наследник на `Ticket`:
- билетът е 2 пъти по-евтин
- в конструктора си приема име и оригинална цена за постановката

Реализирайте клас `GroupTicket`, който е наследник на `Ticket`:
- билетът е с 20% по-евтин от нормалния

Направете подходящи функции за принтиране на информацията за билетите.

## Задача 2 

Създайте клас **CarPart**, описващ част за кола.

Всяка част за кола има:
- **идентификатор** - уникално цяло число по-голямо от 0
- **име на производител** - низ с произволна дължина
- **описание** - низ с произволна дължина

Създайте класове за различни части за кола - двигатели, гуми и акумулатори.

Клас **Tire** (Гума) има:
- **широчина** в *мм* – между 155 и 365
- **профил** – между 30 и 80
- **диаметър** в *инчове* – между 13 и 21

Клас **Engine** (Двигател) има: 
- **конски сили** - цяло положително число

Клас **Battery** (Акумулатор) има:
- **капацитет** в *ампер-часове* - цяло положително число
- **battery id** – идентификатор, независим от този за всяка част (низ с произволна дължина)

Създайте подходящи оператори `<<`, които да извеждат информация за част в следния формат:
- за гума:
```
(<id>) by <manufacturer> – <description> – <width>/<profile>R<rim size>
```
- за двигател:
```
(<id>) by <manufacturer> – <description> – <horsepower> hp
```
- за акумулатор:
```
(<id>) by <manufacturer> – <description> – <amp hours> Ah
```

Създайте операторите с минимална дупликация на код.

Направете клас **FuelTank**, който отговаря за това къде ще съхраняваме горивото.

Един резервоар има **капацитет** и **пълнота към момента**. И двете стойности се измерват в литри и са реални числа.

Създайкте конструктор, приемащ капацитет на резервоара. Всеки нов резервоар първоначално е пълен.

Създайте методи:
- за използване на дадено количество гориво
- за зареждане на дадено количество гориво

При зареждане на прекалено много гориво, резервоарът се пълни най-много до капацитета си.

При опит за използване на количество гориво, повече от наличното,
да се хвърля custom изключение `insufficient_fuel_error`.

Изключението трябва да е пряк наследник на `std::logic_error` и да може да се създава такова с единствен параметър – съобщение, описващо грешката.

Реализирайте клас **Car**, използвайки частите, които създадохте.

Една кола има *поне*:
- резервоар
- двигател
- 4 гуми
- акумулатор
- изминати километри
- тегло (в кг)

Създайте конструктор за кола, приемащ всички нужни член данни, както и капацитет на резервоара.

Създайте `getter` за резервоара.

Създайте член-функция `drive(double km)`.
Резултатът от изпълнението на функцията е:
- добавя се дистанцията към изминатите километри;
- намалява се количеството гориво в резервоара с произведението на `km` и изразходваното гориво на 1 км.
Горивото, използвано за 1 км се счита, че е 1л/км

Ако колата няма достатъчно гориво, не се променя състоянието ѝ по никакъв начин и се хвърля създаденото от вас изключение `insufficient_fuel_error`.

**Бонус:**
Създайте външна за класа функция за драг състезание между две коли:
```cpp
Car* dragRace(Car* car1, Car* car2);
```

To се случва на разстояние 0.4 km (1/4 mile).
Функцията трябва да връща `Car*`, сочейки към евентуалния победител от него.

Ако една от колите няма достатъчно гориво, за да измине разстоянието, другата печели.

Ако и двете коли **нямат** достатъчно гориво, да се върне `nullptr`.

Ако и двете коли **имат** достатъчно гориво, победителят се определя от съотношението: тегло / конски сили на двигателя

Колата с по-високо съотношение печели.

## Задача 3

### Клас `Student`
Създайте клас `Student`, който съдържа следната информация:
- име (от тип *MyString*)
- факултетен номер (от тип *unsigned*)
- курс, в който учи (от тип *unsigned*)

### Клас `StudentDB`
Да се реализира клас `StudentDB`, който представлява база от данни за съхранение на информацията за студенти. Класът да поддържа следните функционалности:
- `add` - добавяне студент в базата
- `remove` - премахване на студент от базата по подаден факултетен номер
- `find` - търсене на студент в базата по подаден факултетен номер
- `display` - визуализира информация за базата данни

### Клас `SortedStudentDB`
Да се реализира клас `SortedStudentDB`, който наследява `StudentDB` и поддържа следната допълнителна функционалност:
- `sortBy` - запазва студентите сортирани по подаден критерий

### Клас `FilteredStudentDB`
Да се реализира клас `FilteredStudentDB`, който наследява `StudentDB` и поддържа следните допълнителни функционалности:
- `filter` - по подаден критерий запазва в базата данни само студентите, които го изпълняват
- `limit` - по подаден брой **N** запазва само първите **N** студенти в базата