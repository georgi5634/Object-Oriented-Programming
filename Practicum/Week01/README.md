<h1 align="center">ООП - Практикум - 24.02.2024 - Седмица 01</h1>

## Задача 1 
Да се реализира `namespace MatrixNS`, който да поддържа следните функционалности:
- прочита от конзолата матрица с размери `NxM`
- приема матрицата и връща нова транспонирана матрица
- разменя местата на два реда
- отпечатва матрицата

*Указания:* Да се използва динамично заделяне на памет.

![transpose](https://github.com/user-attachments/assets/ac21d170-eb77-4116-a180-9a49967a9e72)


## Задача 2 
Да се създаде структура, която представя комплексно число и поддържа следните функционалности: 
- Функция, които връща сбора на 2 комплексни числа
- Функция, която връща произведението на 2 комплексни числа
- Функция, която връща частното на 2 комплексни числа
- Функция за принтиране на комплексно число

*Указания:* Използвайте подходящ `namespace`

## Задача 3
Да се напише програма, която по подадено число **N** приема **N** на брой триъгълника от стандартния вход и ги сортира по техните лица.

*Hint:* Помислете кой алгоритъм за сортиране е най-удачен от тези, които знаете, като също така преизползвате логика при сравняването на триъгълници

*Указания:* Използвайте подходящ `namespace`

## Задача 4
Една група се състои от краен брой студенти, като броят на студентите се приема от конзолата. Всеки студент се характеризира с оценка, факултетен номер, име и специалност *{СИ, ИС, КН, ПМ, М, ИНФ}*.

Създайте структура, която описва група. Структурата също така трябва да пази средния успех на групата.

- Да се направи функция, която създава група, прочитайки информация от стандартния вход. Средния успех трябва да се сметне след въвеждане на информацията.
- Да се направи функция, която приема група и минимален успех за стипендия, и връща колко студенти ще получават стипендия.
- Да се направи функция, която приема група и минимален успех за стипендия и извежда сортирани всички студенти, които ще получават стипендия идния семестър.
- (**Бонус**) Да се направи функция която по дадена група и фн връща дали студентът е в групата (Възможно най-оптимално).

*Hint:* Сортирайте всяка група по ФН

## Задача 5
Да се напише програма, която да моделира точка (структура Point) в декартовата равнина.

Да се имплементира следната функционалност:

- Point да може да се прочита от стандартния вход.
- Point да може да се отпечатва на стандартния изход в подходящ формат.
- Да може да се намира разстоянието от центъра на равнината (0.0, 0.0) до дадена точка.
- Да може да се намира разстояние между две точки.

- (**Бонус**) По дадена точка, да се определи в кой квадрант е.
- (**Бонус**) По дадена окръжност с радиус r и център началото на координатната система, да се изведе дали точка K е в тази окръжност или по нейния контур.

## Задача 6
Да се създаде структура, която описва служител в IT фирма. Той се определя чрез име (с до 100 символа), позиция, заплата (double) и оценка за уменията му (int).

Позициите във фирмата са: *Software Engineer, Senior Software Engineer, Engineer Manager, Lead Software Engineer.*

- Да се направи функция, която иницализира служител.
- Да се направи функция, която принтира информацията за служител по подходящ начин

Да се създаде структура, която моделира фирма. Фирмата се описва от краен (константен) брой служители и средно заплащане. 
Средното заплащане за фирма се смята като средноаритметично на заплатите на служителите.

- Да се направи функция, коята инициализира фирма.
- Да се напише функция, която извежда по азбучен ред имената на тези служители, чиито заплати са по-високи от средната за фирмата.
- Да се напише функция, която извежда най-малката и най-голямата оценка за всяка позиция във фирмата.

## Задача 7
Да се напише структура, която да представлява **насочен** граф, представен чрез списък на ребрата. Структурата да пази също броят на върховете **V** и ребрата **E** на графа. 

Един връх в граф ще описваме чрез етикета във върха - символен низ с максимална дължина 10 символа. Да се дефинира и допълнителн структура за ребро. 

Не допускаме повтарящи се ребра и примки в графа!
- Създайте функция, която инициализира граф с **E** ребра. Броят на ребрата се прочита от стандартния вход. След това създайте функция, която изтрива граф
- Създайте функция, която приема два върха в граф и добавя ребро между двата върха в графа. Приемаме, че реброто е от първия връх към втория
- Създайте функция, която по подаден връх от граф и граф, намира степените на вход и изход на върха в графа
- Създайте функция, която проверява дали граф е пълен
- Създайте функция, която по дадено ребро и граф, изтрива реброто в графа. Ако подаденото като аргумент ребро не съществува в графа, да се извежда подходящо съобщение за грешка

*Hint:* Един граф е пълен, ако `E = V * (V - 1)`
